474 οοΜΜεΝΤΑΜυε An 423.

Alii dicebant cyrbes fuisse tabulas triangulares, in quibus
leges de rebus sacris et civilibus inscriptae erant, axo-
nas vero tabulas quadratas, quae leges de rebus privatis
scriptas continebant. Sed Aristophanes Byzantius cyrbes axi-
bus similes fuisse dicit, hoc discrimine , quod axones conti ne·
rent legeS, cyrbes vero ritus sacrificiorum. (Schol. in
Platon. Politicum. p. 335. ed. Bekk. Et Suidas s. v. κύρβεις). Si-
militer Apollodorus quoque dixit, oyrbibus fuisse inscriptas leges
deos spectantes. (Harpocratio s. v. κύρβεις.)

Ad rem dirimendam, investigemus argumenta legum Solonis.

Primo axone haec lex continetur: e fructibus nihil praeter
oleum ‚vendi peregrinis: cetera exportari nefas esto , princepsque
reipublicae in caput ejus, qui alio fruges avexerit, execretur, aut
aerario solvat centum drachmas. (Plutarch. S olon. 24.) At-
qui haec lex pars fuit juris publici3 nam transgressores ejus pu·
blica actione, φάσις dicta, deferebantur. Nequaquam igitur vere
dictum est, axibus Solonis solummodo leges juris privati fuisse
inscriptas.

Legis octavae edecima tertia Solonis tabula haec sunt verba:
omnes qui ante Solonis magistratum ignominia fuerunt notati, li-
beri ignominia sunto, (Plutarch. Solon. 19.) Jam vero mo-
dum irrogandas ignominiae definiebant leges jus publicum spe-
ctantes, Axonibus igitur etiam leges publicae erant inscriptae.

In decima sexta tabula, seu axe, pretia sacrificiorum eximio-
rum definivit Solon. (P lu t arch. So l o n. 23); unde patet prac-
cepta res sacras spectantia pari modo axonibus fuisse inscripta.

Denique e Demosthenis oratione contra Aristocratem (p. 629

’ ξ. 28) liquet, legem de homicidis in axone promulgatam fuisse,

quae tamen omnium consensu ad jus publicum spectabat.

Ex 'his jam satis constat , axonibus non solum privatas, sed
etiam publicas leges fuisse inscriptas.

Miror S a m u e l e m M a y e r u m (Die Rechte der Israeliten,
Athener und Roemer,'Leipzig 1862) Petiti opinionem amplecti et
statuere, Solonem nullum fecisse discrimen inter leges publicas
et privatas.

 

